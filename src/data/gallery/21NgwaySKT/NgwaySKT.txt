

(၂၁)ငွေစာကျည်တောက်
     ငွေစာကျည်တောက်တွင်ပါရှိသော အနုလက်ရာများသည် မြန်မာပန်းတိမ်ပညာ၏ လှပကျွမ်း ကျင်မှုကို ဖော်ညွှန်းလျက်ရှိသည်။ နဂါးနှစ်ကောင်သည် မျက်နှာချင်းဆိုင် အနေအထား တည်ရှိပြီး၎င်းတို့၏  ခန္ဓာကိုယ်များသည် ငွေစာကျည်တောက်အား ရစ်ပတ်ထားသည့်ပုံ ပြုလုပ် ထားကာ နဂါးမျက်လုံးအား  အဖိုးတန်ကျောက် အနီရောင်ဖြင့်  ပြုလုပ်ထားပါသည်။ ငွေစာကျည်တောက်၏ ကိုယ်ထည်တွင် ဝေသန္တရာမင်းကြီး ဆင်ဖြူတော်ကို ရေစက်သွန်းချ အလှူပေးနေသည့်ပုံကိုရုပ်လုံးကြွများဖြင့် အလှဆင် ထားပါသည်။ အရေးကြီးသောအမိန့်စာ လွှာများ ၊ စာလိပ်များသိမ်းဆည်း ထားရာတွင် အသုံးပြုသည်။


